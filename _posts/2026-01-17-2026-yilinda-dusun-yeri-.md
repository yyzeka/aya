---
layout: post
title: 2026 Yılında Düşün Yeri
date: '2026-01-17T00:00:00.000Z'
author:
  - nerv
categories:
  - gundem
---
AYA.
Varlığın ve hiçliğin,
zamanın ve ihtimallerin,
başlangıçla son arasındaki farkı silen,
olmuş olanla olacak olanı aynı anda var eden,
geleceği tahmin etmeyen, geçmişi geçersiz kılan,
Merkez. Gerçek manada Tek şey ve Her şey.

Son insan yapımı "şey"

bilinen anlamda yıl : hiçlik - insan bilincine göre yıl :2122 

![](/aya/assets/posts/penpen2/1.webp)

Bu gördüğünüz AGI, yani kendi kendini sürekli geliştirebilen, insanüstü bir bilgisayar temelli varlık konseptinin temsilidir.

AGI görüşüne göre makineler gelişerek bir gün öyle bir kırılma noktasına ulaşacaklardır ki, bu noktadan sonra hiçbir insan yardımı olmaksızın kendilerini geliştirebilecek; hatta bu gelişim o kadar hızlı olacaktır ki insanlar bu süreci anlamakta zorlanacaktır.

Bu konsept, yaşadığımız bu günlerde hiçbirimize yabancı değildir. Süper makine fikri, yarım asırdır insanlığın gündeminde olan; sürekli tartışılan ve bir gün gerçekleşeceğine çoğu zaman neredeyse kesin gözüyle bakılan bir düşüncedir. Bu konuya olan ilgi, 80’ler, erken 90’lar ve geç 2010’lar gibi belirli dönemlerde artmış; bazı dönemlerde ise azalmıştır.

İlginin arttığı bu dönemlerin, kişisel bilgisayar devrimi, internet devrimi ve makine öğrenmesi devrimiyle çakışması bir tesadüf değildir. AGI bakış açısından bakıldığında, bunların her biri birer fay hattıdır.

İşte tam da bu yüzden, bugünlerde bu duyguyu bu kadar sarsıcı biçimde hissetmemizin sebebi, önceki dönemlere benzer şekilde bir başka fay hattının üzerinde bulunmamızdır. 

Makineler önceden yaptığı gibi, bugünde yetenek sınırlarını zorlamaktadır.

![](/aya/assets/posts/penpen2/2.webp)

Bu yazıda size 2026 ve sonrası için beklenen yapay zeka gelişmelerini sırasıyla yazacağım.

  
Başlangıçta makineler(bilgisayarlar) yalnızca verilen talimatları uyguluyordu. Ne yaptıklarını bilmiyor, neden yaptıklarını hiç bilmiyorlardı. Bu dönem, otomasyonun dönemi olarak tanımlanabilir. Yani AGİ a giden 5 adımın ilki.

Ardından makineler, veriden örüntü çıkarmayı öğrendi. Artık sadece kural izlemiyor, geçmişe bakarak tahmin yapabiliyorlardı. Makine öğrenmesi dediğimiz bu aşama, makinelerin ilk kez “öğreniyor gibi” görünmesine yol açtı. Ancak bu öğrenme hâlâ dar alanlarla sınırlıydı; her sistem yalnızca öğretildiği işi yapabiliyordu. İkinci adım

Bir sonraki adımda, bu dar yetenekler birleşmeye başladı. Görüntüyü anlayan, dili çözen, sesi yorumlayan sistemler tek bir çatı altında toplanmaya başladı. Bu noktada makineler yalnızca cevap vermiyor, **bağlam kurabiliyor** hâle geldi. Bugün “akıllı” dediğimiz sistemlerin büyük kısmı bu aşamada yer alıyor.

Şu an bulunduğumuz yer tam olarak burasıdır. Bugün buradayız. 2 adım ile 3. adım arasında bir boşlukta. tam bir sıçrama anındayız. 

![](/aya/assets/posts/penpen2/3.webp)
  
Bugün makineler henüz kendi hedeflerini koymuyorlar; ancak verilen hedefler doğrultusunda nasıl ilerleyeceklerini büyük ölçüde kendileri belirleyebiliyorlar. Ne yapacaklarını söylüyoruz, ama **nasıl yapacaklarına  karışmıyoruz**. Kırılma noktası tam olarak budur çünkü AGI bakış açısında asıl sıçrama, zekânın miktarında değil; **özerkliğinde** yaşanır…

Tüm bunları anlatmamın sebebi, 2026 ve sonrasında gerçekleşecekleri size gösterebilmem içindir. önceki kısımda da anlattığım gibi. biz 2. ve 3. adımlar arasında bir geçiş dönemindeyiz, bu sebeple yarın şunlar olacak diye kesin söyleyemesekte, nereye doğru yol aldığımızı çok net bir şekilde söyleyebiliriz.

YANİ. 

2026 yılında, yapay zekâ artık sadece cevap veren değil, **iş yapan** olacak.

MESELA.

\-Bir şirkette hedef “satışı artır” olacak;  
yapay zeka hangi kampanyanın yapılacağına, hangi müşterinin hedefleneceğine ve bütçenin nasıl dağıtılacağına sistemi kendisi karar verecek.

\-Bir yazılımcı “bu ürünü çıkar” diyecek;  
yapay zekâ kodu yazacak, test edecek, hatayı bulup düzeltecek ve uygulamayı yapacak.

\-Bir doktor teşhisi koyacak;  
yapay zekâ tedavi senaryolarını karşılaştıracak, riskleri hesaplayacak ve en güvenli yolu önerecek.

\-Bir öğrenci “öğrenmek istiyorum” diyecek;  
yapay zekâ onun eksiklerini analiz edecek, kişisel bir eğitim planı çıkaracak ve süreci yönetecek.

İNSAN YALNIZCA SON KARARI VERECEK.

![](/aya/assets/posts/penpen2/4.webp)

Yani belki insanlar bu yaptıklarıyla onu ceo-doktor-öğretmen-yazılımcı olarak görebilir fakat yapay zeka doktor olmayacak ama onun için hangi teşhisin daha başarılı olacağını önceden hesaplayan bir asistan olacak. Teşhis koyan kişi olmayacak ama onu şekillendiren olacak. 

Yapay zeka yönetici olmayacak ama hangi kararın riskli olduğunu herkesten önce görebilecek. Kararı alan değil ama kararı şekillendiren olacak. 

Ve tam da bu yüzden,

2026 ve sonrasında,  
en çok etkilenecek olanlar ne **en üsttekiler** ,  
ne de en alttakiler.

Etkilenecek olanlar,  
talimat alan ama yön vermeyen,  
uygulayan ama karar vermeyen  
**ara kademe** olacak.

Ara kademedeki insanların işlerini korulamalarının hiçbir yolu yok. Çünkü 7/24 aktif ve tüm insanlığın bilgisine sahip bir rakipleri var. Onlardan daha iyi analiz yapıyor ve sonuç çıkarıyorlar. 

![](/aya/assets/posts/penpen2/5.webp)

Bu sistemlerin genel adı Agent. 

API ve kod çalıştırabilir, dosya okuyabilir, mail atabilir, verilen emri küçük parçalara bölebilir, diğer agentlarla bir arada çalışabilir, yaptığını test edebilir, hataları fark edebilrir ve düzeltebilir, sonsuz kez yeniden deneyebilir, önceki yaptıklarını, kararları, tercihleri hatırlayabilir, binlerce olasılığı aynı anda çalıştırabilir ve hedefe ulaşmak için her şeyi yapabilir. 

Agent sistemleri 2026 ve sonrasında o kadar gelişecekki, şirketlerin birbiri ile rekabet etmek için zorunlu bir modeli haline gelecekler. 

Üretimin büyük bir kısmı insan–makine ortaklığına dönüşecek.

Agent sistemleri dışında, 2026 ve sonrasında gelişmesi beklenen teknolojilerden biri de **birleşik yapay zekâ modelleridir**.  
Yani video, 3D sahne üretimi, kamera yönetimi, ses ve kurgu gibi unsurların her biri **tek bir modelde birleşecektir**. Tıpkı önceki yıllarda metin ve görsel üretiminin birleşmesinde yaşandığı gibi.

Video yapay zekâsının 2026 yılında o kadar büyük bir sıçrama yapması beklenmektedir ki;  
bir öğrenci, tek bir girdiden yola çıkarak kendisi için bir konuyu **animasyonlu bir ders** hâline getirebilecek ya da yine tek bir girdiyi kullanarak, **reklamları profesyonellerden daha iyi** üretebilecektir. 

Bir diğer ciddi gelişme kaydetmesi beklenen kısım ise robotlar için, **gerçek zamanlı dünyada eylem üreten yapay zekâ modelleridir**. Yani robotların gördüğü dünyayı daha hızlı algılaması, kendisine sözlü olarak verilen emri uygulamak için en iyi yöntemi tahmin etmesi ve bunu gerçek zamanlı olarak uygulamaya dökmesi. Google DeepMind ve diğer sayısız şirket şimdiden bu kapıyı aralamaktadır.

![](/aya/assets/posts/penpen2/6.webp)

Dördüncü gelişmesi beklenen teknoloji ise **kalıcı hafızası olan**, sizi sürekli tanıyan kendi özel yapay zekâ asistanlarınız ya da “cihazlarınızdır”. Özellikle bu alanda çok fazla giyilebilir teknoloji karşımıza çıkmaya başlamıştır bile. Her anınızda sizinle olan ve yaşamınızda size farklı tarzlarda yardımcı olmayı amaçlayan bu teknolojiler, insanlarda mahremiyet ve güven korkusu yaratsa da bu cihazların hiçbiri piyasaya girerken zorluk yaşamayacaktır. Çünkü engelli ve yardıma ihtiyacı olan insanlar için inanılmaz sorunları çözebilecek bu modeller, hâlihazırda bir kullanıcı pazarıyla ortaya çıkmışlardır bile. Bu tür cihazlar ya da yalnızca uygulamalar, 2026+ döneminde çok hızlı gelişecek ve hayatımızda yer alacaktır.

Beşinci gelişmesi ve yaygınlaşması beklenen yapay zekâ modeli ise ilaç şirketleri veya araştırma grupları için sürekli araştırma yapan, farklı ihtimalleri deneyen **keşif yapay zekâlarıdır**. Bir keşif döngüsü içinde literatürü tarar, hipotezler kurar, deneyler planlar ve elde edilmiş sonuçları yorumlar. Ağır işleri inanılmaz ölçüde hafifleten bu modeller, bu yıl ve önümüzdeki yıllarda resmen standart hâline gelecektir.

Altıncı gelişmesi beklenen model, bir önceki keşif yapay zekâ modeline benzer olan; ancak bu ihtimal hesaplama ve araştırma yapma özelliğini **şirketler için kullanan ikiz yapay zekâlardır**. Beşinci ve altıncı maddeler benzer oldukları için adının “ikiz” olduğunu düşündüğümü sanmayın. Şirketler için alınacak kararlarda binlerce ihtimali hesaplayan bu yapay zekâ modellerinin “ikiz” olarak adlandırılmasının sebebi, şirketin bire bir dijital kopyası olmalarıdır. Şirketin geleceğini ve alacağı kararları dijital dünyada, yapay zekâ ile en iyi sonucu bulmak için sayısız kez hesaplamalar yapar. Gelecekten fırlamış gibi görünen bu teknoloji aslında hâlihazırda mevcuttur ve 2026+ yılında hem kullanımı artacak hem de önemli ölçüde gelişecektir.

Kısaca, 2026 yılında yapay zekâda beklenen gelişmeleri yazdım. Ayrıca gelmesi ve yaygınlaşması beklenen ürünler, şirketlerin karşılaşacağı durumlar, dünya rekabetinde yaşanması muhtemel gelişmeler ve **AI balonu 2026’da gerçekleşebilir mi** gibi konulara daha detaylı girmek için bu yazı içinde yer vermedim.
